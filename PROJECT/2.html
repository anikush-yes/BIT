<!DOCTYPE html>

    <title>Izraelio virtuvė</title>
</head>

<body>

<a href="namu_darbas_1.html">Atgal į sąrašą</a>

    <h1>Izraelio virtuvė</h1>

    <div><b>Izraelio virtuvė</b> yra viena labiausiai vertinamų pasaulyje, pasižyminti tiek sveikumu ir įvairumu, tiek ir savotišku unikalumu dėl įvairių tradicijų, atėjusių iš Europos, JAV, Afrikos bei Azijos kraštų, ir senovės papročių, religijos. 
        Izraelyje išsiskiria žydų virtuvė, kurie valgo tik košerinį maistą. <p> Maistas ruošiamas vadovaujantis nusistovėjusiais draudimais. Tai taisyklių sąvadas, kurio pavidalu reikia laikytis renkantis, ruošiant ir vartojant maistą. Gyvuliai skerdžiami irgi laikantis griežtų taisyklių. Pats griežčiausias draudimas – tuo pat metu negalima vartoti mėsiškus ir pieniškus produktus. Prieš valgį žydai būtinai dėkoja Dievui ir atlieka įvairiausius palaiminmus, priklausomai nuo maisto rūšies, o prieš vartodami duoną – atlieka rankų apsiplovimo ritualą. <p>Šalyje yra mėgstami paštetai, kotletai, virtos mėsos vyniotiniai ir troškinama vištiena su veršio liežuviu. Vienas iš unikaliausių šalies akcentų – neįprastas pasaulyje košerinis vynas. Bet šalyje yra daug ir nekošerinių valgymo vietų. Izraelyje yra italų, prancūzų, kinų, rytietiškos virtuvės restoranų</p>
        <p>Žydų tautą sudaro dvi etninės grupės
            
– <b><i>aškenaziai ir sefardai.</i></b> Skirtinga ne tik šių žmonių, priklausančių šioms grupėms išvaizda, bet ir jų virtuvė. Aškenazių virtuvėje dominuoja patiekalai, kilę iš Šiaurės Europos. Gyvendamos atšiauriose sąlygose europiečių žydų – aškenazių moterys dėl gyvenimo ir klimatinių sąlygų maistą ruošė taupiai, kukliai, bet skaniai. Sefardų virtuvė, paveikta arabų ir Viduržemio jūros virtuvių, – turtingesnė prieskoniais bei riešutais, vaisiais. Viename recepte nemaišomi mėsa ir pieno produktai, nevartojamos jūrų gėrybės. <p>Žydų virtuvė labai taupi ir pigi, nes valgiui ruošti suvartojami maisto produktai beveik be atliekų. Pagal taisykles pietūs turi prasidėti nuo žuvies arba silkės, po to - sriuba, paprastai mėsiška, vėliau mėsa, kartais ir su garnyru. Ir galiausia - arbata su saldumynais. Žuvį užkandžiams dažniausiai žydai patiekia farširuotą, iš sriubų mėgstamas stiprus vištienos sultinys su kukuliukais iš macų. Ir macai, ir macų miltai žydų virtuvėje populiarūs - iš jų kepami blynai, netgi gaminama kiaušinienė, t.y. macų lakštai užpilami plaktais kiaušiniais.</p> Vienas įdomesnių kassavaitinių valgymo papročių - <b><i>Šabatas</i></b>, šventasis šeštadienis. Visą savaitę žydai gyvena ir valgo kukliai, o nuo ketvirtadienio ima gaminti maistą šeštadieniui, nes tądien negalima dirbti jokių darbų. Kadangi ir duonos negalima raikyti, žydai sukūrė chalą - paprastą pynutę, kurią galima plėšyti ar laužyti. Šabatas prasideda, kai nusileidžia saulė (žiemą apie 16 val.), per jį valgoma labai daug. Iš pradžių paduodami šalti patiekalai, t.y. mažiausiai trijų rūšių salotos ir farširuota arba kaip nors kitaip paruošta žuvis. Būtinai geriamas vynas ir skaitoma malda. O penktadienio vakarą, prieš nusileidžiant saulei, paruošiamas čolntas - troškinys iš morkų, mėsos, macų kukuliukų arba pasaldinta čolnto atmaina su obuoliais, cukrumi, slyvomis. Čolntas troškinamas per visą naktį ar net ilgiau (nuo 16 iki 24 valandų) ant mažos ugnies. Nepamirštos žydų virtuvėje ir bulvės. Populiarus jų namuose ir kugi, ne tik vadinamas, bet ir kepamas savitai - iš makaronų (dedama daug cinamono), ryžių, bulvių. Valgoma su majonezu ar salotomis. Šekšuka – pomidorų ir paprikos troškinys, kuriame kepami kiaušiniai.
        </div>
        <br>
        <a href="http://en.wikipedia.org/wiki/Israeli_cuisine"target="_blank">daugiau informacijos</a>